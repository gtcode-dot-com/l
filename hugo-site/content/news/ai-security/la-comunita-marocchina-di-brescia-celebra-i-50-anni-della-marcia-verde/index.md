---
actor1: MOROCCAN
actor2: BRESCIA
ai_commentary: []
ai_commentary_meta:
  content_digest: ''
  generated_at: ''
  model: ''
  prompt_version: ''
  provider: ''
avg_tone: '20.8860759493671'
category: ai-security
date: '2025-11-10T05:50:04.772991+00:00'
event_code: '051'
event_root: '05'
exported_at: '2025-11-10T05:50:08.461626+00:00'
geo: Morocco
goldstein_scale: '3.4'
num_articles: '10'
source_url: https://www.giornaledibrescia.it/politica/comunita-marocchina-brescia-celebra-50-anni-marcia-verde-t1w29ioy
structured_data:
  about: []
  author: ''
  description: L’incontro si è tenuto ieri al Bazar Essaouira di via Rose 18 in città.
    Un’occasione per celebrare anche i 200 anni di relazioni diplomatiche tra i due
    Paesi
  headline: La comunità marocchina di Brescia celebra i 50 anni della Marcia Verde
  keywords: []
  main_image: ''
  original_source: https://www.giornaledibrescia.it/politica/comunita-marocchina-brescia-celebra-50-anni-marcia-verde-t1w29ioy
  publisher:
    logo: /favicon.ico
    name: gtcode.com
title: La comunità marocchina di Brescia celebra i 50 anni della Marcia Verde
updated_at: '2025-11-10T05:50:04.772991+00:00'
url_hash: eb793f6f63c1c7068857e95dfa34f5143697e73f
---

Il profumo del tè alla menta incontra quello dei fiori di arancio che si diffonde dai tantissimi dolci. Su tavoli a mosaico i protagonisti sono proprio questi ultimi,
**realizzati con pasta di mandorla, frutta secca o fritti e avvolti nel miele**
: shabbakia, bleghat, baklawa e briwat brillano come gioielli d’ambra su vassoi in argento.

![I kaftan, lunghi abiti tradizionali - © www.giornaledibrescia.it](https://api.gdb.atexcloud.io/image-service/view/acePublic/alias/contentid/1n2qi0ofm2ft2x96glr/0/i-kaftan-lunghi-abiti-tradizionali.webp?f=16%3A9&w=800)

I kaftan, lunghi abiti tradizionali - © www.giornaledibrescia.it

Lungo le pareti il tocco di colore è dato
**dal rosso e dal verde dei kaftan**
, lunghi abiti tradizionali, che raccontano la storia e la memoria del popolo maghrebino. Le note di canzoni arabe scaldano l’atmosfera. Per un attimo sembra davvero che
**tra Brescia e il Marocco non ci siano chilometri**
. È in questo quadro che si è svolto ieri, al Bazar Essaouira di via Rose, l’incontro dedicato al 50esimo anniversario della
**Marcia Verde del Marocco**
.

## Festeggiamenti

L’appuntamento è iniziato con gli inni nazionali dei due Paesi, seguiti dai saluti istituzionali; in una cornice di bandiere italiane e ritratti del re Mohammed VI, i marocchini bresciani hanno così festeggiato l’annuale ricorrenza, condividendo
**valori di unità, pace e dialogo**
. Anche il console del Marocco,
**Mohamed Lakhal**
, interpellato per l’occasione, ha ribadito come «questa epopea rappresenti uno dei momenti più forti di unità nazionale e coesione tra il popolo marocchino e la monarchia».

Brescia è tra le città in Italia con il maggior numero di residenti stranieri: secondo il Dossier statistico immigrazione del 2025 è
[**quarta con 155.206 residenti al 31 dicembre 2024**](https://www.giornaledibrescia.it/cronaca/residenti-stranieri-brescia-quarta-in-italia-s9z2irkc)
. Tra questi, i cittadini marocchini sono particolarmente numerosi e attivi. In Lombardia si tratta di
**88.326**
persone, il 7,3% del totale. «A Brescia questa comunità è parte integrante del territorio e
**contribuisce in modo significativo**
alla sua vita economica, sociale e culturale», ha concluso il console.

A fargli eco il presidente del Consiglio comunale
**Roberto Rossini**
: «
**Sono 136 le nazionalità che abitano il nostro territorio**
, segno evidente di come Brescia sia multiculturale
**e straordinariamente bella**
». L’occasione è stata anche un modo per celebrare i 200 anni di relazioni tra Marocco e Italia, iniziati il 30 giugno del 1825 quando i due Paesi firmarono il trattato di Amicizia e commercio.

![Dolci marocchini - © www.giornaledibrescia.it](https://api.gdb.atexcloud.io/image-service/view/acePublic/alias/contentid/1n2qgyex2652ry73swv/0/dolci-marocchini.webp?f=16%3A9&w=800)

Dolci marocchini - © www.giornaledibrescia.it

## Presenze

L’appuntamento, organizzato da Associazione Lingua Madre Brescia, insieme al Comune, si è svolto alla presenza del vice console del Marocco,
**Mohammed M. B.**
, del presidente del Consiglio comunale
**Roberto Rossini**
, dei consiglieri
**Raisa Labaran**
e
**Iyas Ashkar**
, e della dirigente dell’ufficio immigrazione della Questura di Brescia
**Francesca La Chioma**
.